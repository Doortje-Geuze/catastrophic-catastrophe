# Retrospective

## Persoonlijk leiderschap
### Sterke punten
Gedurende het jaar heb ik mij op verschillende gebieden ontwikkelt. Ik heb geleerd hoe ik een database + EER moet maken, hoe ik think, make, check en scrum technieken gebruik bij het maken van een project. En ik heb geleerd hoe ik moet programmeren met behulp van OOP.  
In het begin van het jaar had ik geen idee van het bestaan van OOP en scrum. Ik had geen idee hoe ik een database moest maken en ik voerde geen testen uit bij het maken van mijn eerste product.   
In het derde blok heb ik geleerd hoe je een database en EER moet bouwen. Dit blok heb ik mijn code geschreven volgens de richtlijnen van OOP en maak ik gebruik van alle vier de verschillende pilaren. Ik werk volgens de scrum methodiek en voer regelmatig user tests en doelgroeponderzoeken uit.

### Verbeterpunten
Ik zou nog meer in classes kunnen werken. Ik vind het werken met classes een lastig begrip. Hiervoor heb ik een kort onderzoek gedaan naar classes en namespaces. De link naar dit bestand zal onderin dit document worden weergegeven.  
In het begin van het jaar maakte ik helemaal geen eigen nieuwe classes aan (ik schreef alles in de sketch). In de blokken erna ben ik dit steeds meer gaan doen. Echter zou ik nog steeds een stuk meer van mijn code in classes kunnen schrijven in plaats van in de gamestate. 


## Toekomstgericht organiseren
### Sterke punten
Ik heb een erg goed planvermogen. Van te voren deel ik alles in het blok voor mijzelf in. Zo weet ik wanneer ik welke punten aan wil tonen en hoe ik aan mijn bewijspunten kom.  
Zo heb ik dit blok besloten om in de tweede sprint al een expert review te doen. Dit deed ik om te voorkomen dat ik een expert mis liep door grote vraag naar experts in de laatste sprint en omdat ik in de agenda zag dat de laatste sprint een stuk drukker zou zijn dan de tweede sprint.

### Verbeterpunten
Soms vind ik het lastig als iets onduidelijk of onoverzichtelijk is voor mij. Ik heb dan moeite met motivatie vinden.  
Een oplossing zou hiervoor zijn om van te voren te zorgen dat alles voor mij duidelijk is en bij twijfel of onduidelijkheid meteen vragen te stellen.

## Doelgericht interacteren
### Sterke punten
Ik heb goed leren communiceren met mijn team. Als ik iets belangrijks push of merge meld ik dit meteen aan mijn team. Binnen ons team weet iedereen waar zijn of haar teamgenoten mee bezig zijn.

### Verbeterpunten
In het tweede blok communiceerde ik niet genoeg met mijn team. Ik melde het niet altijd als ik iets pushde of mergede. In latere sprints heb ik dit aangepakt. Presenteren is niet mijn sterkste onderdeel. Ik zou presentaties nog wat vaker kunnen oefenen om zelfverzekerder over te komen.

## Onderzoeken probleemoplossen
### Sterke punten
In eerdere opleidingen had ik al geleerd hoe ik systematisch onderzoek moet doen. Ik orienteer mij op verschillende bronnen van wetenschappelijk niveau. Als ik genoeg bronnen heb gevonden haal ik de nodige informatie eruit en deel ik mijn onderzoek op in verschillende stukken. Ik formuleer van elk stuk een aparte conclusie en voeg al deze conclusies samen waardoor er een eind conclusie naar voren komt.

### Verbeterpunten
In sommige gevallen schrijf ik te beschrijvend. Ik zou de teksten zakelijker kunnen houden.

## Leerdoelen
1) Als student wil ik leren hoe ik grotendeels in classes kan werken, zodat ik mijn code en project opgeruimd en overzichtelijk houd.
2) Als student wil ik leren hoe ik overzicht en duidelijkheid in mijn project breng, zodat ik beter door het project heen kom en meer motivatie heb.