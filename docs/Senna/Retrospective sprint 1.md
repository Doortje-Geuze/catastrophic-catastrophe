# Retrospective Senna de Vries sprint 1

## Reflectie sprint 1
Gedurende sprint 1 zijn wij als groep planmatig te werk gegaan. We hebben allereerst gekeken naar de deliverables voor de sprint en hebben opgesteld wat hier voor nodig is en hoe wij dit kunnen verwezenlijken. Binnen onze groep hebben wij iedereen een bepaalde taak/onderdeel gegeven en diegene is dan de zogehete 'CEO' van dat onderdeel. Ik was de CEO van de enemies. Deze manier van werken was erg prettig. Het was duidelijk wie waarvoor verantwoordelijk was en we zaten elkaar niet in de weg tijdens het werken. Als ik of een ander groepslid ergens vastliep stond iedereen meteen klaar om te helpen. Hierdoor hebben wij veel progressie weten te maken tijdens de eerste sprint en hebben we de deliverables (en nog een aantal extra features) weten te behalen. Aan het begin van elke week hebben wij een meeting met elkaar gehouden om te peilen hoe ver iedereen was en waar iedereen tegenaan liep.  
Tijdens de eerste sprint heb ik een hoop geleerd. Zo kan ik een stuk beter overweg met monogame en c#. Gedurende het vorige blok hadden ik en mijn groepsgenoten veel moeite met c# en monogame waardoor wij er 3 sprints over deden om een MVP te realiseren. In dit blok is het ons gelukt om dit binnen 2 weken (1 sprint) te realiseren.   
Enkele functies die ik heb leren maken tijdens deze sprint zijn: Enemies volgen de speler. Enemies schieten gericht op de speler. Enemies spawnen in een grote cirkel om de speler heen.  
Een ander nieuw aspect waar ik mee heb leren werken is het CEO-systeem. Dit was een erg prettige manier van werken.

## Leerdoel komende sprint
Ik wil de komende sprints beter worden in het zoveel mogelijk werken in classes. Ik merk dat ik toch snel geneigd ben om een redelijk deel van mijn code te schrijven in de GameState. Mijn teamgenoten hebben aangegeven dat dit beter zoveel mogelijk in de classes kan worden geschreven om de GameState overzichtelijk te houden.  

Om dit te realiseren ga ik verder onderzoek doen naar het gebruik van classes. Hiervoor ga ik op internet bronnen zoeken over het schrijven en aanroepen van methods in classes en ik ga de code van mijn teamgenoten bestuderen om te kijken hoe zij dit aanpakken. Dit ga ik aan het begin van de volgende sprint doen en ik kijk er elke keer op terug als ik een nieuwe class aanmaak.  

Succespunten voor mij dit blok waren: Het afkrijgen van een MVP binnen 1 sprint, het volledig functioneel krijgen van de enemies inclusief schiet- en volgfunctie.  

Aan het einde van het blok wil ik een goed werkende bullet hell game met meerdere bosses die je kan verslaan waarbij je hun wapens op kan pakken. Ook wil ik graag een shop hebben in ons spel waarin je upgrades kan kopen tijdens het spelen.

## Feedback van teamgenoten

### Doortje
Verbeterpunt: Meer in classen werken dan veel code in de gamestate gooien.  
Compliment: Ik zie dat als je vastloop je nu anderen om hulp vraag, dat doe je erg goed vergeleken met vorig blok  

### Sed
Verbeterpunt: Werk meer met OOP. Je hebt nog veel de neiging om grote stukken code achterelkaar te schrijven wat zorgt voor onoverzichtelijkheid en verwarring.  
Compliment: Je doet goede research over onderwerpen waar je mee gaat programmeren. Dit was bijvoorbeeld te zien toen je de enemy movement moest maken.  

### Tijn
Verbeterpunt: Minder code onnodig in gamestate zetten, het maakt de structuur hierin heel onoverzichtelijk. En maak class namen aub niet multiple (zoals enemies)  
Compliment: Goed hulp gezocht wanneer je er niet uitkwam  

## Etiek onderzoek

### Hoofdvraag
In welke mate dient een gamedeveloper te voorkomen dat spelers verslaafd raken aan zijn of haar spel?

### Deelvragen
- Wanneer is een persoon verslaafd?/Wat is een (game-)verslaving?
- Welke aspecten/mechanics maken een spel verslavend?
- Wat zijn de persoonlijke gevolgen van een game-verslaving?
- Wat zijn de eventuele voordelen voor een bedrijf bij een verslavend spel?
- Hoe kunnen developers voorkomen dat een speler verslaafd raakt?

## Probleemstelling/aanleiding
Gamen kan een verslavende werking hebben op de spelers. Een game-verslaving kan heftige gevolgen hebben voor het welzijn van de speler. De speler kan zowel op lichamelijk als op psychologisch vlak (negatieve) gevolgen ondervinden. Echter kunnen de developers meer geld verdienen aan een spel als het spel een (licht) verslavende werking heeft. In welke mate heeft de game-industrie een verantwoordelijkheid in het voorkomen van een verslaving bij zijn of haar spelers? En welke middelen kunnen hiervoor gebruikt worden?

[Bron game verslaving ethiek](https://fastercapital.com/nl/inhoud/Ethische-kwesties-in-gaming-en-entertainment-Navigeren-door-het-ethische-landschap--gaming-en-ondernemersverantwoordelijkheid.html#Verslaving-en-spelerswelzijn)
